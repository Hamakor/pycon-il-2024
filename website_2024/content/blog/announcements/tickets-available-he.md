Title: כרטיסים לפייקון ישראל 2024
Slug: tickets-available
Summary: אפשר עכשיו לקנות כרטיסים לכנס פייקון ישראל 2024
Lang: he
date: 2024-07-25 12:30

צוות פייקון ישראל שמח להכריז על פתיחת מכירת הכרטיסים לכנס. אבל לפני
שנשלח אתכם/ן לקנות אותם, כמה מילות הסבר.

תמיד הצבנו לעצמנו למטרה לשמור את מחירי הכרטיסים לפייקון ישראל נמוכים,
כדי שהכנס יהיה נגיש לקהל רחב ככל האפשר. בכל השנים הקודמות, מחיר הכרטיס
היה הרבה מתחת לעלות של הכנס לאורח/ת בודד/ת (פייקון ישראל מופעל ע״י
מתנדבות ומתנדבים, ומעולם לא נועד להשיא רווחים). אבל רוב הכרטיסים נרכשו
ע״י חברות עבור העובדים/ות, וכך למעשה הכנס סיבסד את אותן חברות
(באמצעות עבודה התנדבותית וכסף מחסויות). זה מעולם לא נראה לנו תקין.

ניסינו להעמיד כרטיסים זולים יותר על בסיס פניה פרטית, אבל זה לא עבד -
הפניות התחילו להגיע רק לאחר שהכרטיסים „הרגילים” אזלו.

השנה, החלטנו לנסות דרך אחרת. אפשר לקנות כרטיסים לעובדים/ות, במחיר
שמשקף, פחות או יותר, את העלויות של הכנס; וכרטיסים לפרטים, במחיר נגיש
יותר. אנחנו בתקווה שזה לא ינוצל לרעה, כדי שנוכל להמשיך להציע את המחיר
הנמוך יותר לפייתוניסטים/ות עצמאיים/ות.

עוד נקודה אחת - כרגיל, הסדנאות הן ביום נפרד, ובמקום אחר; כרטיסים
לסדנאות אינם תקפים ליום ההרצאות, ולהיפך.

זהו. יאללה, לכו [לקנות כרטיסים](https://ti.to/hamakor/pycon2024)!
